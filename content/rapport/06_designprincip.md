Designprincip
=======================

Uppgiften innebär att vi skall analysera 3 olika hemsidor och utvärdera de designprinciper som de använder sig utan.
Vi skall försöka identifiera om de använder sig av några principer vi känner igen samt om de finns andra tongivande aspekter för designen.

Urval
-----------------------

Jag har valt att fortsätta i samma stil och gå för McDonalds, Max samt Burger King. Dels för att fortsätta med tre sidor som har samma huvudsyfte men också för att hålla en röd tråd genom de olika rapporterna jag har skrivit.

Alla tre hemsidor har som huvudsyfte att marknadsföra deras mat på respektive restaurang samt informera om de olika bra initiativ som respektive kedja gör.


Metod
-----------------------


Jag har valt att först se igenom den litteratur och videos som vi blev rekomenderade för kursens uppgift. Det finns en bra videoserie med matnyttig info samt artikeln "Design Elements & Principles"

Resultat
-----------------------
##### McDonalds

McDonalds hemsida har en mörkare touch, med en mörk grön som huvudfärg. Det byggs upp med bilder som är relativt mörka och går i samma tema.
McDonalds logos färg, som är gul återfinns överallt på sidan i t ex knappar och viss text.
De bilder som finns på hemsidan är byggda hierarkiskt och den översta är dubbelt så bred som de andra bilderna på första sidan, och är meningen att dra blicken till sig direkt.
Det är även en slideshow av bilder för att få lite liv till designen.
Bilderna nedanför är kvadratiska och lagda kant i kant så det är raka linjer genom hela sidan för en clean och proper design.
Ser man till designprinciper så tycker jag att det främst har satsat på att efterlikna de som används i logon, det vill säga balans då det är symmetriskt över hela sidan.

Jag tror att McDonalds de senare åren valt att lägga mer fokus på saker runt sin mat som t ex miljömedvetenhet, veganskt, hjälpa sjuka barn osv vilket jag tycker första intrycket på sidan och dess design uppfyller. Dels färgena för hemsidan men också de element som är större, där egentligen inte själva maten är av största vikt.
Jag gillar också att de använder symmetri mycket i sin sida, som de andra kedjorna just för ett lugnande intryck, de är något som vi som människor drar oss till och ser som mer attraktivt och effektivt.

##### Burger King

Burger Kings hemsida känns genast mer levande än de andra i undersökningen. En bild/slideshow som täcker upp i stort sett hela skärmen för att fånga en direkt. Färgerna för Burger King återfinns i hela hemsidan och man ser ett klart tema med dem. De har jobbat med olika storlekar på sina element för att prioritera det viktiga. Förutom den stora slideshowen är det deras sökfunktion för närmaste 'BK' som är prio och störst. Även de resterande elementen har olika storlekar, det skapar 'drama' i sidan och gör den mer levande som sagt. Då det inte är symmetriskt så känns det inte lika "lugn" som konkurrenternas sidor.
Undersidorna för Burger King har ser lite annorlunda ut, där det mer jobbas med symmetri och lika element.


##### Max

Max hemsida är ljus, vit bakgrund, ljus grå footer samt ljusa bilder. Maxs logo är klassiskt röd och återfinns i små detaljer utöver hemsidan.
Även här är ett element större än resterande för att få direkt uppmärksamhet, samt slideshow för lite rörelse och liv i sidan. Resterande element är lika stora men av mindre storlek. Det skapar lite liv och 'drama' för hemsidan. Det återfinns raka linjer utöver hemsidan och det separerar även bilderna med med raka linjer gjorde av mellanrum för att hjälpa att diregera ögat.
Även Max arbetar symmetriskt med sina bilder för ett lugnande intryck. Bra balans i sidan där inga element ligger över varandra.
För undersidorna hos Max så fortsätter de i samma principer och design. Det är ljust, symmetriskt med raka linjer.

Analys
-----------------------

Att se på dessa sidor med det man nu har läst om de olika designprinciperna så ändrades mitt tänk kring dem. Jag skrev i tidigare kmom att jag tyckte att Max och Burger King hade lika sidor och de va känslan jag hade. Men nu när man börjar tänka mer på symmetri, storlekar på element, linjer, balans och hierarki m.m. så inser jag att de faktiskt inte är så lika mer än att de är ljusa sidor båda två. Då är nästan Max och McDonalds mer lika, bortsett från färgen, intressant!
Jag vill tro att det är ett medvetet val av alla tre sidor att just när det kommer till meny och uppvisning av maten ha en väldigt symmetrisk sida med raka linjer även om inte första sidan ser ut så, för just som jag skrev tidigare, så drar sig ögat mot det, ser det som attraktivt osv.

Avslutningsvis så är det förmodligen så här en sida som sysslar med mat bör tänka för att ha en lyckad hemsida och tilltala så många som möjligt. Att fokusera på symmetri och raka linjer för att 'sälja in' sin mat på bästa sätt, dock så blir det ju till bekostnad på starka kontraster eller mönster som sticker ut eller liknande vilket kanske hade gjort sidan mer egen och stuckit ut lite från konkurrenternas. Jag tycker att Burger King gör det någorlunda, men inte mycket, bara genom att ha lite olika storlekar på elementen, i alla fall på första sidan.



Skrivet Av
-----------------------
Christoffer Bolin
