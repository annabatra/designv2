Analys kmom10
=======================

Uppgiften handlar om att på välja ut 3-5 sidor för att göra nen analys av deras design. Att kunna se vilka trender som är aktuella för tillfället och vilka gemensamma nämnare de eventuellt har.

Urval
-----------------------

Jag har valt att analysera 3 stycken hemsidor från mäklarbranschen. När jag gjorde mitt urval så ville jag ha från tre företag som inte är 'bundna' till det dom pysslar med utan kan använda sig av valfri design. T ex fanns det tankar att välja tre band inom musik, t ex Iron Maiden. Men då är det rätt givet att deras hemsida är mörk och förmodligen alltid varit det, trendigt eller ej. Så därför föll valet på tre hemsidor med 'friare tyglar', eller som jag misstänker har det i alla fall.

Det föll sedan på tre företags hemsidor:

1. [HusmanHagberg]( https://www.husmanhagberg.se/ "HusmanHagberg hemsida")

2. [Mäklarhuset](https://www.maklarhuset.se/ "Mäklarhuset hemsida")

3. [Skandiamäklarna](https://www.skandiamaklarna.se/ "Skandiamäklarna hemsida")


Tolkning av webbplatsdesign och aktuella trender
-----------------------

När jag analyserar dessa sidor kommer jag välja att titta på hur de har arbetat med de olika designelementen som t ex färg & typografi samt deras tankar kring designprinciper som t ex unity, perspektiv, dominans. Jag kommer att välja ut de designprinciper som jag hittar på sidan och analysera runt mer än att på förhand ha några som kanske ej finns med som resultat. När det gäller trender vill jag se om de är något återkommande på dessa sidor, något som de alla tre arbetat med som på så vis kan ses som en trend.


Resultat & individuell Analys
-----------------------

##### HusmanHagberg

HusmanHagbergs logotyp är uppbyggd av två färger:
<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #164B71">
<td style="height: 50px; width: 50px; background-color: #28364A">
</tr>
</table>

Den mörkare nyansen av blå är basfärgen för hela sidan, och är väldigt dominant. De använder sig även av vitt i stor del av innehållet för att bryta av, men den blåa färgen är då istället i de olika elementen på sidan, så den finns även med där.
Detta genomsyrar sedan hela hemsidan som är uppbyggd av ett monokromatiskt färgschema av de två ovannämnda samt en accentfärg:
<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #B3A88B">
</tr>
</table>

Denna färg används på länkar, knappar och vissa mindre element på sidan som navigeringsbars. Den kan även ses i vissa bilder på sidan.
Ser man till typsnittet på sidan så används Domaine Disp på länkar och i navbar, medans hemsidan använder sig av Proxima Nova, Open Sans, Gill Sans MT, Gill Sans och Corbel.
Rubrikerna på de olika delarna av sidan är med serif och fetare variant medans 'brödtexten' är utan samt smal.

Första anblick på sidan med detta i beaktning ger en inbjudande känsla, rent instinktivt tycker jag de fångar det som färgen blå ofta sägs representera, just trovärdighet, inspiration, stabilitet och självsäkerhet. Det andas proffsighet och kanske det har hjälpt dem att nå topp 100 mäklarfirma i världen. Typsnitten faller in i detta också och bidrar, det känns otroligt väl genomarbetat och har kontinuitet genom hela sidan. Det finns även en viss rörlighet i sidan då den första bilden man ser är rörlig och en eld brinner.

Elementen på sidan är uppdelade i olika segments som delas av med solida linjer. Varje segment har olika storlekar på sina element, men inuti dem, de som hör ihop är alltid lika stora och ser sammankopplat up, det är även luftigt mellan de olika elementen på sidan. Det ger en viss levande känsla till hemsidan, samt adderar 'drama' att det inte är helt symmetriskt genom hela sidan utan endast i varje block, och de större elementen är också de som anses vara viktiga. De återkommande storlekarna, färgerna och elementen skapar en rytm på sidan. Det finns även inslag av djup på sidan då en del av elementen har fått 3d effekt med skuggning bakom, så det inte är helt platt sidan igenom. Detta gör att det blir en 'roligare' sida att titta på.

##### Mäklarhuset

Mäklarhusets logotype är uppbyggd av två olika färger:
<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #ffffff">
<td style="height: 50px; width: 50px; background-color: #E60060">
</tr>
</table>

Även denna sida har färgerna från logotypen som grund för resten av sidan, och det är återkommande vitt och rosa. Här har de inte valt att arbeta med någon tredje färg som accent- eller signalfärg utan rosa och vitt är det som gäller! Texten på sidan är förvisso svart på de ställen där basen är vit, men de är nog mer av användarvänliga anledningar, läsa rosa liten text på vitt är inte optimalt.

Sidan har arbetat med rörlighet då de har en slideshow som man dras till direkt, bilderna i slideshowen är rörliga, så det är mycket som händer direkt.
De har arbetat mycket med symmetri i varje objekt, även om de skiljer sig åt från varandra. Dock har de medvetet brutit mot regeln i sista rutnätet där alla förutom bilderna längst till höger är lika stora. De längst till höger är något högre, vilket gör att kanten nertill sticker ut. Ett smart drag för att få ögat att 'haja till' när det är något som sticker ut från det symmetriska.
Skuggning på några av bilderna på sidan gör den inte helt platt utan ger viss känsla för djup, samt raka linjer överallt för att hjälpa ögat att navigera och se vad som hör ihop. Hierktiskt har de arbetat väl med vad som är viktigast, som kommer högt upp och kanske mindre viktigt längre ner, som t ex sociala medier. Även denna sida har en bra rytm med återkommande färger och former som bygger helheten.


##### Skandiamäklarna

Skandiamäklarna är den sidan av dessa tre där deras logotype inte är färgad. Kanske därför är deras basfärg vit på sidan. De har valt att arbeta med två olika färger utöver det vita som finns med över hela sidan, dessa färger är:
<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #E9CFC2">
<td style="height: 50px; width: 50px; background-color: #1F3043">
</tr>
</table>

Den mörkare blåa finns med som bakgrund över knappar på sidan samt i vissa element där det utöver bild ska finnas en bakgrund med text på. Den rosa däremot återkommer som border och i footern.
Även denna sida tycker det är viktigt med symmetri i de olika delarna och de är en fin balans i sidan. Den saknar till viss del någon form av linjer, färgade borders / bakgrunder, eller liknande för att dela upp några av de olika elementen på sidan, men de har arbetat med skala på elementen och hierki för att lättsamt kunna följa innehållet.

Denna sida, i jämförelse med de två andra, har inte lika mycket olika element eller information utan det känns som de har en platt design, med luftig mellan de element som finns med. Det känns inte helt vågat, utan rätt förutsägbart sett till deras layout, inga funktioner för hover, rörelse eller liknande heller som kan ge någon överraskning eller bryta av lite. Det kan finnas en anledning till detta, att det är så deras image är som företag, stabilt och säkert, inga överraskningar, och det ser man i hemsidan.

Trender
--------

Ser man till de trender som jag uppfattar - sett till att jag inte kan se hur det varit tidigare, eller kommer va i framtiden, utan endast just nu - så får jag utgå från att trender är de olika saker som sidorna har gemensamt, eller liknande varandra.

Unity/harmony - detta är något som jag tycker alla sidor visar upp och har satsat på. De har alla arbetat med, som jag påpekat, element som varit symmetriska till innehåll men olika stora utöver sidan samt hierki för att följsamt kunna använda sidan. Trots detta, och trots att vissa saker tar mer plats så känns det inte direkt som något är avsevärt viktigare än det andra, utan alla elementen flyter samman till en stor helhet där alla känns relevanta och helheten är det som är viktigast för alla tre sidor. Men då det är storleksändringar och olika färger för vissa element så blir inte någon av sidorna livlös på något vis, utan jag tycker de alla tre har lyckats bra med att designa enligt unity/harmony.

Att använda färgerna från logotypen är också något som får ses som en trend. Även om man ser att skandiamäklarna inte hade så mycket färg i sin logo. Det är utifrån logotypens färger som man skapar sin färgpalett och arbetar med på resten av sidan. De har även alla tre arbetat med bilder i hög grad. Visserligen så har alla tre sidor många objekt de vill sälja på varje sida, men bortser man från de bilderna så finns det på alla hemsidor bilder på heminredning och ett otroligt välstyleat, mysigt boende, med detaljer i samma färger som hemsidan.


Referenser
-----------------------

Jag har använt mig av Design Elements & Principles som föreslagits i kursen samt wikipedias sida för design och regler.

[Wikipedia](https://en.wikipedia.org/wiki/Visual_design_elements_and_principles#Elements_of_design "Design on Wikipedia")

[Canva Design](https://www.canva.com/learn/design-elements-principles/ "Canva")



Skrivet Av
-----------------------
Christoffer Bolin
