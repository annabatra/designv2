---
---
Redovisning kmom04
=========================
__Kommentera kort om skrivuppgiften, någon som är värt att nämna från arbetet med den?__

Det var en bra uppgift som 'öppnade ögonen' för mig vad det gällde hemsidorna jag valde. Har aldrig tidigare tänkt på färg eller vilken påverkan de har eller tanken bakom, så det var väldigt kul att analysera runt vad stora bolag valt och vad de kan ha tänkt med att välja just dessa färger.
Rent generellt var det också kul att lära sig mer om färg och lite mer djupgående hur man kan arbeta runt det, för mig har de alltid känts ganska kämpigt och har känt att jag behövt få mer koll runt det.

__Berätta kort om din tanke bakom respektive teman, hur tolkade du “minimalistisk”, “colorful” och “dark”.__

Minimalistiskt förde mina tankar till ett enkelt tema, enkelt, lättläst och inte för mycket krusiduller. Första tankarna var att gå för ett, som kändes klassiskt, grått/vitt aktigt tema men jag ville ändå prova något annat.
Det mörka temat är något som jag själv använder på de flesta sidor där det ges möjlighet så tankarna gick ganska snabbt till mörk sida med ljus text. Dock för att inte göra det för 'vanligt' så ville jag utgå från lite annan färg än grå/svart.
Färglada temat kändes kul, att använda sig av lite mer färg men ändå få sidan att vara 'seriös' och inte spinna iväg för mycket. Valde vilka färger/tema jag ville gå efter och jobbade utifrån det.


__Vilket färgschema valde du till respektive tema och hur valde du att använda färgerna (mer eller mindre eller lika mycket av alla färger)?__

Mitt minimalistiska tema valde jag att göra med olika nyanser av en rätt tonad grön. Jag var först inne på en vit/grå sida men tyckte det blev lite "tråkigt" och likt mitt andra tema, och kände att bara för de ska vara minimalistiskt kan det ändå finnas lite färg. Tycker det blev passande och en skön sida att se på, därför är de nu mitt default-tema.
Det mörka temat kände jag samma sak även där, att det typiska är ett mörkt/svart med vit text, eller som de sa på föreläsningen något terminal-aktigt. Så jag valde där en mörk lila för att ge det lite mer värme för att sedan ge all text på sidan samma färgkod som tidigare var bakgrund på temat så det kommer igen.
Mitt färgrika tema är ett som piggar upp, jag ville utgå från lite goa 'utländska' färger, få lite sommar och sol känsla och utgick därför från en blå bakgrund som blev lite levande med gradient, och hade tidigare valt att också arbeta med orange på sidan, så det gav jag texten.


__Valde du att jobba med accentfärg och isåfall hur?__

Nej, jag valde inte att göra det. Jag hade kunnat tänka mig att göra det om jag hade ändrat flashbilden/bytt ut design logo eller färglagt den, och sedan återanvänt det på sidan. Det kan bli att jag kommer göra i framtiden, för att jobba med färger denna veckan har gett mycket tankar och idéer att göra i senare kmom där jag kommer ha tid att ändra mer content på sidan generellt och inte bara färg.

__Hur tänkte du kring valet av typografi?__

Minimalistiskt känns som det bör vara enkelt, och lättläst och därför valde jag ett 'cleant' typsnitt över hela sidan.

Mörkt valde jag ett med lite tjockare stuk för enkelhetens skull, tycker det kan bli svårt att läsa i darkmode om typsnittet är för smalt eller tight vilket jag inte ville ha.

Färglatt fick mig att använda ett lite 'roligare' typsnitt för att få en lite ledigare känsla, både i rubriker och brödtext. Samt ge lite 'semestervibbar' nästan i samstil med färgerna.

__Berätta om din kodstruktur av teman, jobbade du med bastema och hur löste du anpassningarna till de olika temana?__

Till viss del, jag arbetade med de variabler som fanns sedan tidigare, men sedan valde jag att arbeta med att koda om de jag ville ändra i filen för varje tema. Även om det förmodligen är enklare med variabler och kan falla tillbaka på vissa saker om man missar något så kändes det ändå som jag hade bra kontroll över koden.

__Vilken är din TIL för detta kmom?__

Att analysera mer detaljer på sidor, kanske inte i något användbart syfte när man surfar för 'eget bruk' men för att det är intressant och till viss del lärorikt att förstå hur företag arbetar med färger. Ofta tänker man nog inte på detaljer utan går mer på helhet, eller tänker alls på vad färgerna ens betyder.
Samt också i framtiden, arbeta mer med variabler, jag som inte programmerat förut tycker de är svårt att orientera sig ibland i denna kurs alla mappar och filer, och därför hade det förmodligen varit klockrent för mig att ha fler variabler att arbeta med istället.
