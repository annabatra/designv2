---
---
Redovisning kmom10
=========================

1.1 För varje krav du implementerat, dvs 1-6, skriver du ett textstycke om ca 5-10 meningar där du beskriver vad du gjort och hur du tänkt. Poängsättningen tar sin start i din text så se till att skriva väl för att undvika poängavdrag. Missar du att skriva/dokumentera din lösning så blir det 0 poäng. Du kan inte komplettera en inlämning för att få högre betyg.

Jag har valt att implementera de obligatoriska kraven 1, 3 samt 4.
Krav 1 var uppgiften för analys av 3-5 sidor. Jag valde att analysera 3 sidor som trots sitt yrke/produkt kunde ha en design som inte var tvungen att va knuten till den på något vis. Alltså kunde ha vit/svart/blå/lila bakgrund, fritt innehåll och design. Jag valde främst att se på förstasidan för varje sida, för det är ju det som är det första som möter kunderna och där det förmodligen läggs 'mest krut'. Jag ville inte på förhand välja ut principer eller element och sedan leta efter dem, utan jag tittade vad jag fann på vardera sida och  analyserade sedan utifrån det. Hade jag valt en bransch mer knuten till sin produkt hade jag nog kanske kunnat göra tvärtom och tänkt på förhand vad som bör finnas med, och letat efter det. Trender tyckte jag va svårt då för mig är en trend något som kommer och går, och vi vet inte vad som varit eller vad som är permanent, därför räknade jag trender som något återkommande på alla olika sidorna som verkar vara i ropet.

Krav nummer 3 var att göra grunden för en webbplats för en på hörhand vald kund. Jag valde att använda mig av me/redovisa som grund. Detta för jag tycker de va en bra sida att börja med som grund, även om jag valde att lägga till / plocka bort lite olika saker från me/redovisa till detta krav. Men då vet jag att allt är på plats som grid och kolumner vilket underlättar så klart när man startar, och kan sedan göra valet om vad som behöver läggas till / tas bort. Annars valde jag att lägga till det som krävdes från kravet, gjorde innehållet både lagom samt bildrikt, webbplatsen responsiv samt försökte sätta mig in i vad en kund kunde önska. Detta tolkade jag sedan och skrev lite om på Om-sidan.

Krav 4 var själva temat för hemsidan. Jag använde inte något tema som grund utan satsade på ett eget till just detta. Jag hade valt kund redan på förhand, men inte just vilken typ av artist det skulle vara, det utgick jag sedan ifrån när jag hittade en passande bild/flashbild för hem-sidan. Det var sedan den jag byggde min 'story' kring och byggde vidare på temat med temats bilder och vilka känslor osv jag ville förmedla. Det kändes rimligt att börja på de hållet för att sedan bygga upp ett persona kring, mer än att på förhand låsa sig till exakt vem de skulle va och behöva hitta bilder osv för detta. Har också efter sidan var mer eller mindre klar gjort dokumenteringen för färpaletten, typografi osv osv.


1.2 Skriv ett allmänt stycke om hur projektet gick att genomföra. Problem/lösningar/strul/enkelt/svårt/snabbt/lång tid, etc. Var projektet lätt eller svårt? Tog det lång tid? Vad var svårt och vad gick lätt? Var det ett bra och rimligt projekt för denna kursen?

Jag tycker projektet var en kul avslutning på en design kurs. Denna kursen har ju inte handlat så mycket om kod i sig, och då var detta en kul sista uppgift att försöka göra en 'schysst' hemsida mer baserat på designen än just en massa kod. Det tog mig ett gäng dagar att göra sidan, just för att man hela tiden behövde stanna upp och reflektera över vad man la till just med designprinciper och element i åtanke. Dels ska det passa in i de reglerna man använt utöver sidan men sedan också 'storyn' på sidan, vem man byggde den för och vad den kunden ville ha. Så det var inte så hemskt mycket strul för mig i form av kod eller saker som inte fungerade, man fick ju mycket med sig från me/redovisa, men mer principer/element ska passa med kunden.




1.3 Avsluta med ett sista stycke med dina tankar om kursen och vad du anser om materialet och handledningen (ca 5-10 meningar). Ge feedback till lärarna och förslå eventuella förbättringsförslag till kommande kurstillfällen. Är du nöjd/missnöjd? Kommer du att rekommendera kursen till dina vänner/kollegor? På en skala 1-10, vilket betyg ger du kursen?

Jag som inte har tänkt något på design och principer/element innan tyckte kursen var otroligt nyttig! Jag tror inte min framtid kommer landa hos någon designbyrå eller vara den som sysslar med färger/former osv men att ha vetskapen av detta, samt ha lite mer kännedom hur en designer tänker och va de tycker är viktigt är väldigt bra. Jag tycker föreläsningarna var intressanta och informationsrika. Det blev ju inte lika tunga föreläsningar som i kanske PHP, då det var mycket kod osv, utan intressant och enkelt att lyssna på så det var kanon. Jag tycker denna kursen faller bra i linje med det stora hela på utbildningen så hade absolut rekomenderat till vänner.
